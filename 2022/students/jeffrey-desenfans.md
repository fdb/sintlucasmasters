---
student_name: Jeffrey Desenfans
project_title: Enclosure
context: Digital Context
year: 2021-2022
main_image: 'https://imagedelivery.net/7-GLn6-56OyK7JwwGe0hfg/db234e17-0f68-4253-16d0-d21637592300'
social_links:
  - 'https://www.instagram.com/jeffrey_desenfans_graphical/'
---
Enclosure vertrekt vanuit observaties gemaakt vanuit een woonkamer tijdens de lockdown. Het licht dat door het raam binnen sluipt. Een voorbijrijdende auto's tijdens de nacht. Een eindeloze zee, gezien vanuit een besloten kamer. Vrijheid zoeken in een gesloten ruimte is wat Enclosure toont aan de hand van een digitale kortfilm.

Enerzijds probeer ik met Enclosure mensen bij elkaar te brengen. Ik wil dat mensen praten over hoe zij een moment van isolatie hebben ervaart. Hoe zij omgingen met deze isolatie en hoe zij hier op terug blikken. Anderzijds is Enclosure voor mij een introspectie. Een persoonlijke zoektocht naar mijn ervaring van isolatie maar verder ook de kamer als een representatie van mezelf. De manier waarop ik mijn gevoelens projecteer op de meubels  in de woonkamer. Ik focus me op subtiele observaties die uniek zijn voor dat specifieke moment tijdens de lockdown. Ik wissel af tussen reële observaties en  dagdromen, waarbij ik speel met de verwachtingen van de kijker.

Ik probeer de kijker te lokken met het geluid en licht dat door het raam naar binnen valt. Ik wil dat de kijker zich afvraagt ​​wat zich achter dit raam afspeelt. Aan de andere kant kan het focuspunt de kamer zelf zijn. Als de televisie bijvoorbeeld speelt, is er een eindeloze zee te zien. Het idee van vrijheid wordt gesuggereerd en in twijfel getrokken.