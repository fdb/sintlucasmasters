---
student_name: "Elise Hoebeke"
project_title: "Transmutation d'une brique"
context: Jewelry Context
year: 2021-2022
main_image: elise-hoebeke.jpg
social_links:
  - "https://www.instagram.com/elise.hoebeke/"
---
Can be placed in various alignments and therefore make very versatile components of jewelry. Sparkle less than brilliant-cut diamonds and thus might not be the optimal choice.

De fascinatie naar meten met het lichaam bracht me bij de handgemaakte baksteen. Dit basis bouwelement is niet enkel met de hand gemaakt, maar ook de verhoudingen komen overeen met dat van een menselijk hand.

In mijn werk ben ik voortdurend op zoek naar manieren om een architecturale wereld te linken met die van de sieraden. De baksteen is het uitgelezen middel om mee aan de slag te gaan, gezien deze zich tussen de twee schalen in bevindt. De mens heeft een directe link met de baksteen als element.

Wanneer we focussen op de ruimte rondom de baksteen als eenheid, verschuift de schaal van de hand naar het architecturale. Het herhalen, vermenigvuldigen en bouwen met de steen zorgt ervoor dat het element op zich geen waarde kent. De nadruk ligt op wat er mee gebouwd wordt eerder dan op de steen zelf, de ene steen wordt zinvol dankzij alle andere stenen. Een baguette slijpsel wordt vaak toegepast op edelstenen die gebruikt worden in combinatie met andere edelstenen. Beide dragen de gelijkaardige eigenschap dat ze als individuele eenheid niet werken, maar wel in een groter geheel.

De directe link tussen edel- en baksteen inspireerde me om de baksteen eigenhandig te bewerken. Door onder andere de baksteen in baguette vorm te slijpen, wordt die als individueel object behandeld en gewaardeerd. Er ontstaat een verandering in vorm en functie. Het materiaal krijgt een nieuwe uitstraling. 
Uitsparingen in de stenen wekken de interesse op om de steen van binnenuit af te tasten en te bestuderen. De zoektocht resulteerde in gemanipuleerde bakstenen met directe link naar het lichaam, ambacht, of edelstenen. 

Mijn blik is gericht op een handelbare schaal, in de letterlijke zin, waar de baksteen en sieraden zich in bevinden. 
