---
student_name: Gine Willemsens
project_title: Myofragmenta
context: Autonomous Context
year: 2024-2025
main_image: gine-willemsens/1heyhQPocU0fZdwCO9V1gBNPVT4u2Mwnb.jpg
images:
  - gine-willemsens/1BZlipz7dtjIaRO8uIzE3oivURkbGCqCF.jpg
  - gine-willemsens/1HRSaMDTv5BXFtps2F8okw5Lq2xjTWVXX.jpg
social_links:
  - 'https://www.instagram.com/gine.wms'
lang: nl
translated: false
---
Mijn werk vertrekt vanuit een fascinatie voor spieren en hun vorm. Niet het perfecte lichaam, maar de anatomie erachter staat centraal. Beeldhouwen en fitness ontmoeten elkaar in vormgeven en controle. Zo ontstaat er een persoonlijke interpretatie van de spiergroepen en fitness.

Voor mijn werk vertrok ik vanuit mijn fascinatie voor fitness. Niet zozeer vanuit een verlangen naar een ‘mooi’ lichaam, maar vanuit een diepere bewondering voor spieren op zich. Hoe ze bewegen, groeien, samentrekken, ontspannen. De anatomie achter het lichaam. Ik vind de pure spiervorm misschien wel de mooiste vorm van het lichaam, weg van de huid, de uiterlijke kenmerken maar wat daaronder zit. Wat me ook fascineert, is dat elk lichaam vanbinnen uniek is. Geen twee mensen hebben precies dezelfde spierstructuur, net zoals geen twee beelden exact hetzelfde zijn. Daarom wilde ik in dit werk geen perfecte representatie maken van het lichaam. In mijn sculpturen bepaal ik zelf welke spiergroepen ik benadruk. Ik kies wat voor mij esthetisch interessant is. Beeldhouwen is net zoals fitnessen, je hebt zelf de controle, jij beslist hoe je lichaam eruit gaat zien. Ook zitten er in mijn werk knipogen naar de fitnessomgeving zelf: de objecten die er liggen, de sfeer van de ruimte. Bijvoorbeeld in de gewichten, het gespannen ophangsysteem en de keuze van materialen zoals keramiek en spiegels. Ook deze elementen verwijzen naar een wereld waarin controle en maakbaarheid centraal staan.
