---
student_name: Ilja Van den Broeck
project_title: Geen glimlach zo zacht
context: Applied Context
year: 2024-2025
main_image: ilja-van-den-broeck/1ws3Jj4ApCygn0ie9Ubp2zjaSVrVIZjGB.jpg
images:
  - ilja-van-den-broeck/1CkDacexsj-4BCgKHJLglYRDv-79RcIoH.jpg
  - ilja-van-den-broeck/1td6VGkTLn-LXtEa8CxbHmXnikic9MyR-.jpg
  - ilja-van-den-broeck/18ZeYyiMZPUcWP_11qI7G6xdTyCfl_Qry.jpg
  - ilja-van-den-broeck/10uwJ9hCpwtAvwxouaMpisFHc172W_OnW.jpg
  - ilja-van-den-broeck/1VuhdcrWDeeNPqtgoW_vWwn_CgyeP1Rum.jpg
  - ilja-van-den-broeck/1RWSXSyyYCqNK3BO5eOAKCaVuNDWqTed5.jpg
social_links:
  - www.iljavandenbroeck.be
  - 'https://www.instagram.com/ilja_vdb'
lang: nl
translated: false
---
Een beeldverhaal over mijn leven met een buitengewone broer. Jelrik is anders dan de meeste mensen, hij werd geboren met een zware meervoudige handicap, één die ervoor zorgt dat hij in zijn hoofd altijd jong blijft. Aan de hand van tekeningen, collages, schilderijen, geborduurde illustraties en tekstfragmenten toon ik wie Jelrik voor mij is. 

Een beeldverhaal over mijn leven met een buitengewone broer. Hoewel we samen zijn opgegroeid, zijn we heel verschillend. Jelrik is anders dan de meeste mensen, hij werd geboren met een zware meervoudige handicap, één die ervoor zorgt dat hij in zijn hoofd altijd jong blijft. Mentaal is hij een baby van zes maanden, ook al is hij inmiddels 21 jaar. Omdat hij volledig afhankelijk is van zorg, verblijft hij van maandag tot vrijdag in een zorginstelling en is hij in het weekend bij ons, thuis.
    
Aan de hand van tekeningen, collages, schilderijen, geborduurde illustraties en tekstfragmenten toon ik wie Jelrik voor mij is. Ik vertel over mijn relatie met hem en de plaats die hij inneemt binnen ons gezin. Mijn beelden laten vooral het contact zien tussen ons, en hoe dat voortdurend wisselt, tussen verbondenheid en afstand. Momenten van contact, naast momenten waarop hij in zijn eigen wereld is. Momenten waarop ik heel graag in zijn hoofd zou willen kijken maar dat niet kan.
    
Jelrik is niet de enige. Er zijn velen zoals hem, mensen over wie je zelden iets hoort. Ze groeien op in een gezin zoals het onze, in een wereld die niet echt op hen is ingesteld. En net als zij blijven ook diegenen die voor hen zorgen vaak onzichtbaar. Mensen zoals Jelrik verdienen een volwaardige plek in onze samenleving. Ze verdienen het om (graag) gezien en gehoord te worden. Dat wil ik aantonen met dit intiem project.
