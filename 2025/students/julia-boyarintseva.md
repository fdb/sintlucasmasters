---
student_name: Julia Boyarintseva
project_title: "Tapir en Mombin: een prentenboek"
context: Applied Context
year: 2024-2025
main_image: julia-boyarintseva/1ctSEaRfCo8JjCN1WoiLQ-mAKojqs1PFU.jpg
images:
  - julia-boyarintseva/1A6J7aPUHjaeT5cr1wU8RK8FXaA0QV1pm.jpg
  - julia-boyarintseva/1-BtJOFChf3uaUECbVA02RTGvzFyHRJ99.jpg
  - julia-boyarintseva/15lveBufF_7ZKviQGF4czNMTa41D6liWa.jpg
  - julia-boyarintseva/1s0-t5hu6jXs0H5spyWOngI0J9dr9K4kB.jpg
  - julia-boyarintseva/1itjmK5tjHWCnndKRDr4h4oLOm6UYi0g-.jpg
social_links:
  - https://www.instagram.com/creatosaurus_rex
---
"Tapir en Mombin" is en ontroerend prentenboek over een eenzame tapir die op straat een klein plantje vindt en mee naar huis neemt. De zorg voor het plantje verandert langzaam zijn leven. Hij ontdekt nieuwe hobby’s, sluit nieuwe vriendschappen en ondergaat een innerlijke transformatie.

"Tapir en Mombin" is een ontroerend prentenboek voor kinderen vanaf vijf jaar over zorgzaamheid, vriendschap en innerlijke transformatie. Het verhaal gaat over een eenzame tapir die op straat een klein plantje vindt en besluit het mee naar huis te nemen. De zorg voor het plantje geeft zijn leven nieuwe betekenis: hij begint zich open te stellen voor de wereld om hem heen, ontdekt nieuwe hobby’s en sluit vriendschappen. Het prentenboek telt 15 spreads met illustraties en bevat een door mij geschreven tekst van ongeveer 300 woorden.

De illustraties zijn gemaakt in een collagetechniek, waarin ik druktechnieken, kleurpotlood- en aquareltekeningen combineerde met oude foto’s en verschillende papiersoorten en texturen. De illustraties zijn textuurrijk en hebben zachte kleuren die de sfeer van het verhaal overbrengen. Dankzij hun gelaagdheid zijn ze visueel en inhoudelijk rijk.

Het boek ontstond vanuit mijn fascinatie voor het vertellen van verhalen via beeld. Ik geloof dat illustratie een krachtig middel is om emoties en complexe thema’s over te brengen die soms moeilijk in woorden te vatten zijn.

Met dit project wilde ik laten zien hoe belangrijk thema’s zijn zoals gevoelens en empathie, eenzaamheid en relaties, de complexiteit van de menselijke psyche, zorgzaamheid, een liefdevolle houding tegenover jezelf, en het vermogen om schoonheid in het alledaagse te zien.
