---
student_name: "Alix Spooren"
project_title: "limited edition forest"
context: Jewelry Context
year: 2024-2025
main_image: alix-spooren/13TDsml0WUunYSaBjfJA1A0WXuz-5_bRn.jpg
images:
  - alix-spooren/1OervsXFuXVsr6XICtkQqoaxevUomFr9C.jpg
  - alix-spooren/1OZNNVMHkbWOzB1EK44lnU_9u6Tj2uYjl.jpg
  - alix-spooren/1S5s3eTP1O0gZ6IhQ-o8wZiPYuYOcG0UV.jpg
  - alix-spooren/1BS--3rfEYNnIYE4ib42rBKewhLqljAYO.jpg
  - alix-spooren/1Y2hjDywn11zeUfopa21L6DCBSGdketQG.jpg
social_links:
  - "https://alixspooren.cargo.site"
  - "https://www.instagram.com/alixspooren"
---
Handmade scent trees, crafted from fallen leaves and dead wood. With each one sold, the forest thins out quietly and gradually. A gentle reflection on our urge to own, consume and control nature. Limited edition forest: a reminder that real forests aren’t endless.

Limited Edition Forest is een installatie die vertrekt vanuit mijn verontwaardiging over hoe wij als mens omgaan met de natuur. Geurboompjes, gemaakt van gevallen bladeren van de Amerikaanse eik en dood hout, worden verkocht als souvenirs. Hoe meer er verkocht worden, hoe leger het bos wordt. Een kritische knipoog naar de manier waarop kapitalisme en menselijke hebzucht bijdragen aan ontbossing en uitputting. De geurboompjes verwijzen naar het gebruik van artificiële natuur in auto’s en ruimtes, terwijl echte natuur steeds meer verdwijnt.

Daarnaast nodig ik bezoekers uit om een persoonlijke bosherinnering op een postkaart te schrijven. Deze herinneringen vormen samen een groeiend collectief geheugen, als poging om vast te houden wat dreigt verloren te gaan. De combinatie van zintuiglijke ervaring, participatie en symboliek is essentieel in mijn werk.

Wat begon als een zoektocht naar ecologisch materiaalgebruik groeide, via persoonlijke omwegen, uit tot een project waarin mijn frustratie en mijn verlangen naar verbondenheid met de natuur samenkomen. Limited Edition Forest is een werk over verlies, over waarde, en over hoe we de natuur proberen vast te houden in tastbare vormen, terwijl ze langzaam verdwijnt.
