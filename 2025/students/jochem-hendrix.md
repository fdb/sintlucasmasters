---
student_name: "Jochem Hendrix"
project_title: "Minerva, Art in motion"
context: Applied Context
year: 2024-2025
main_image: jochem-hendrix/17Y7ckS5QoB3OB01xuPMZ1I9Kb6HK_xhZ.jpg
images:
  - jochem-hendrix/1jZKaHNnatO7WP8ldvKNjwUxdj4aYYo2x.png
  - jochem-hendrix/1AZiBm2AoRJfCIPTxKbbnWt71XzxS1tPg.png
  - jochem-hendrix/1K2Q8skPRrXgFB71O33Mml9cB6QGoz6LL.png
  - jochem-hendrix/1sIY1LP9QkniJZrQUyUjwLHp_ZTGreU_z.png
social_links:
---
In deze masterproef werd de visuele identiteit van het iconische, inmiddels verdwenen Belgische automerk Minerva herontworpen. Gebaseerd op onderzoek en praktijkervaring resulteerde dit in een eigentijdse huisstijlgids die het merk nieuw leven inblaast.

Voor mijn masterproef koos ik ervoor om me te verdiepen in merken en branding, met een specifieke focus op visuele identiteit. Vanuit mijn interesse in grafisch ontwerp en mijn ervaring tijdens een stage in een reclamebureau, groeide het idee om een huisstijl te ontwerpen voor een bestaand merk. De keuze viel op Minerva, een iconisch maar inmiddels verdwenen Belgisch automerk. Dat gaf me de vrijheid om creatief te werken, zonder gebonden te zijn aan de beperkingen van een actief merk.

Aanvankelijk overwoog ik om een volledige herlancering te ontwikkelen, inclusief campagnes en advertenties, maar al snel werd duidelijk dat dit te ambitieus was binnen de beschikbare tijd. Daarom besloot ik me te concentreren op de kern: de visuele identiteit. Het eindresultaat is een uitgebreide en doordachte huisstijlgids die het merk Minerva in een hedendaagse context plaatst.

De nieuwe identiteit bouwt voort op het erfgoed van het merk, maar vertaalt het naar een strak, modern en toekomstgericht ontwerp. Het logo, de typografie, het kleurgebruik en de grafische elementen zijn allemaal ontworpen om samen een coherent en krachtig merkbeeld neer te zetten. Zo krijgt Minerva, meer dan een eeuw na zijn ontstaan, een nieuw visueel leven dat verleden en toekomst met elkaar verbindt.
