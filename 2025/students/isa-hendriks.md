---
student_name: "Isa Hendriks"
project_title: "Tracing Shapes: Japanese Kamon and Their Echoes in Western Design"
context: Applied Context
year: 2024-2025
main_image: isa-hendriks/1-cDxLgeG9cbNqcxI7PRGEz_gcvvSwIYb.jpg
images:
  - isa-hendriks/13NjlDSc0AtGO_uczfQJY2pUnTMcVIvaC.jpg
  - isa-hendriks/1Q2mamMoZMOk1yNrs1hMm904PT85BT1bQ.jpg
  - isa-hendriks/1Qb_R_-F75BRvGf0b-CJenPEbp7gmjnSe.jpg
  - isa-hendriks/1c3bsoG9HqLfb-kGs1dRAig5GQVCEOp2w.jpg
  - isa-hendriks/19y5ihtmZ_V-oY852Q_M0wehJgMT--oSX.jpg
  - isa-hendriks/1890QuG9T7qsJGE3jqp_fYytLoB05F9fm.jpg
social_links:
  - "https://www.instagram.com/https://www.instagram.com/isahendriks2410/"
---
Ik onderzoek hoe Japanse Kamon eigentijdse logo-ontwerpen kunnen inspireren, met focus op geometrie en symboliek. Via dot-gridpatroon ontwikkel ik nieuwe vormen, gebaseerd op Kamon. Ik vergelijk deze visueel met het werk van Paul Ibou om culturele raakvlakken te analyseren. Het resultaat is een boek dat design, geschiedenis en cultuur samenbrengt.

Mijn masterproject vertrekt vanuit de vraag hoe Japanse Kamon een visueel en conceptueel omslagpunt kunnen vormen in de ontwikkeling van Westerse logo-designs. In plaats van te zoeken naar een directe invloed van Japanse op Westerse logo’s, heb ik me verdiept in de oorsprong van Japanse visuele symboliek. Kamon, traditionele Japanse familiewapens, bleken een rijke bron van inspiratie en gaven mijn onderzoek een duidelijke richting. Door hun abstracte vormen en geometrische opbouw ging ik aan de slag met een dot-gridpatroon, waarmee ik nieuwe vormen ontwikkelde die dienen als basis voor eigentijdse logo’s.
Een tweede spoor in mijn onderzoek was een visuele vergelijking tussen Kamon en het werk van de Belgische grafisch ontwerper Paul Ibou, waarbij ik opvallende vormovereenkomsten ontdekte. Deze vergelijkingen, gebaseerd op persoonlijke interpretatie, hielpen mij mijn oorspronkelijke onderzoeksvraag verder uit te diepen.
Mijn onderzoeksproces werd ondersteund door een digitaal logboek in Notion, waarin ik mijn denkproces, visuele vondsten en reflecties verzamelde. Daarnaast kreeg ik tijdens mijn stage en via deelname aan een logowedstrijd van de Japanse ambassade de kans om mijn inzichten concreet toe te passen. Daar combineerde ik Belgische en Japanse symboliek tot een nieuw logo. Het eindresultaat van mijn project is een boek dat mijn drie onderzoekslijnen bundelt en toont hoe culturele tradities kunnen leiden tot vernieuwende grafische ontwerpen.
