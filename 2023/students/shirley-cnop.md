---
student_name: Shirley Cnop
project_title: Unfold the folds, since they don’t hold the soul
context: Socio-Political Context
year: 2022-2023
main_image: https://ucarecdn.com/f6780f5c-90dd-486f-9b26-80204a9a4df8/
images:
  - https://ucarecdn.com/65332125-f383-40fd-868b-eda424b58e17/
  - https://ucarecdn.com/b61609e7-01c4-482e-94ca-1ab0e1aecaea/
social_links:
  - http://shirleycnop.wix.com/fotofolio/
  - http://www.instagram.com/shirleycnop
---
Woorden betekenen zoveel en tegelijkertijd zo weinig. Terwijl ik het mysterie van maatschappelijke onzichtbaarheid verder trotseer, ontwikkel ik een persoonlijke beeldtaal van prikkels die net zo ongrijpbaar zijn. Deze reeks van tekst en beeld fungeert zodoende als communicatiemiddel tussen jou en mij.

Met een combinatie van digitale en analoge fotografie creëer ik een dualiteit van flexibiliteit en mindfulness. Daarnaast deel ik een essay in relatie tot het visuele werk. Ik zou een cartograaf kunnen zijn, die dingen in kaart brengt die andere mensen niet kunnen zien of nooit hebben meegemaakt.

Door middel van een dialoog praat ik met het publiek over de positie van mensen met een onzichtbare handicap binnen onze samenleving. Als ervaringsdeskundige verwijs ik naar het dubbele empathieprobleem; onze toegankelijkheid in de samenleving in alle betekenissen; of het nu gaat om openbaar vervoer, architectuur, of de lichamelijkheid ervan, maar ook de mentale en sociale kant ervan.

Voor de installatie van mijn werk is een sfeer van gezelligheid en veiligheid essentieel, om een staat van openheid te bereiken waarin men zich vrij kan uiten en reflecteren. Vaak is het een uitdaging om jezelf toe te staan gevoelig, nieuwsgierig en geïnteresseerd te zijn in de onbekende verhalen van mensen.

Via de paradox en de onzichtbaarheid ga ik in mijn fotografisch werk in op zintuiglijke prikkels en uitvoerende functies als kracht op alle niveaus: “Dat is het belang van mijn werk, want mensen zien dat niet en voelen zich vrij om daar vooroordelen en stigma's over te maken. Met mijn werk wil ik mensen vertellen dat ze verder moeten kijken dan wat hun ogen kunnen zien.”