---
student_name: Elisa Nieze
project_title: 'Forgotten Flowers '
context: Applied Context
year: 2022-2023
main_image: 'https://ucarecdn.com/37daff82-17d4-4384-b388-398fbed3c165/'
social_links:
  - 'https://www.instagram.com/@illu_elisa'
---
Bloemen inspireren al eeuwenlang met hun schoonheid en symboliek in kunst, mode en religie. Helaas worden ze bedreigd door ontbossing, klimaatverandering en pesticiden, wat hun voortbestaan aantast. Met mijn prints op textiel wil ik bewustzijn creëren voor 'vergeten' bloemen en bijdragen aan de bescherming van bedreigde bloemen.

Het vinden van inspiratie in de schoonheid van bloemen is iets wat al jarenlang gebeurt. Hun esthetische aantrekkingskracht en symbolische betekenis hebben mensen altijd geboeid. Bloemen hebben op diverse manieren invloed gehad, bijvoorbeeld in de Vanitas-schilderkunst als symbool van sterfelijkheid, in de mode-industrie waar we al jaren bloemenprints zien en zelfs in de medische wereld. Elisa wilde onderzoek doen naar de impact die wij als mensen hebben op bloemen. Helaas hebben de negatieve effecten van menselijke activiteiten een aanzienlijke impact op bloemen. Diverse activiteiten zoals ontbossing, klimaatverandering, straatverlichting en pesticiden hebben een negatieve invloed op de kleur, geur en dragen bij aan de uitsterving en bedreiging van bloemen.

Elisa's doel is om 'vergeten' bloemen weer in de spotlight te zetten met behulp van kunstzinnige prints die ze toepast op textiel. Ze heeft geëxperimenteerd met verschillende technieken zoals zeefdruk, borduren, schilderen, cyanotype printen, en meer. Elisa wil deze prints toepassen op kledingstukken om bij te dragen aan het bewustzijn van de fragiliteit van de natuur. Ze hoopt dat haar werk mensen kan motiveren en een positieve bijdrage zal leveren aan de bescherming van bedreigde flora.