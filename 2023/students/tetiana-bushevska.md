---
student_name: Tetiana Bushevska
project_title: The sound of home
context: Applied Context
year: 2022-2023
main_image: 'https://ucarecdn.com/80377bd5-0bbf-4f29-84c7-223d1feec41e/'
social_links:
  - 'https://www.instagram.com/tanya.bushevska'
---
Dit project gaat over de specifieke geluiden van een (mijn) huis en hun betekenis voor een gevoel van veiligheid en rust. De impuls voor dit onderzoek was mijn ervaring met migratie want tijdens het eerste half jaar droomde ik nog over de geluiden van mijn vorig huis. In de publicatie verzamel ik subtiele monoprints over mijn huis, gevoelens en klanken. En in de stopframe-animatie breng ik de klanken tot leven die voor mij een gevoel van "thuis zijn" vertegenwoordigen.

Dit is een project over de geluiden van mijn huis. Elk huis klinkt anders. De inspiratie voor dit project is mijn immigratie-ervaring. Het eerste half jaar van mijn leven in België droomde ik van de geluiden van mijn vorig huis in Oekraïne. Ik hoorde letterlijk het geluid van het deurslot, het rinkelen van mijn oude sleutels enz.. Vandaag ben ik het vergeten. Nu is mijn wereld, mijn nieuwe huis gevuld met andere geluiden. Ik moest even wennen aan de klanken van mijn nieuwe huis. Maar deze zijn ook tijdelijk. Daarom wou ik deze geluiden verzamelen en op bepaalde manier fixeren. Ik deed het in de vorm van stop-motion-animatie, waarbij ik de originele geluiden opnam (van geluiden die elektrische toestelen produceren tot de vogelzang van mijn kanaries...) en ik illustreerde ze met olie-op-glas-animatie. Daarnaast heb ik ook een publicatie gemaakt met monotypes over mijn huis, gevoelens en klanken. Geluiden zijn een onlosmakelijk onderdeel van ons huis. Ze vormen een onzichtbare sfeer. In ons huis zijn alle geluiden vertrouwd en comfortabel - geen enkel geluid stoort ons, we kennen ze allemaal. Dit creëert een gevoel van veiligheid en comfort. Dit is ook mijn boodschap aan iedereen die een huis bezit of een huis nodig heeft - om na te denken over het belang van eenvoudige alledaagse dingen, over wat ons thuis omringt ... En hoe klinkt uw huis?