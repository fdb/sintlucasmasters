---
student_name: Jamina Van Maele
project_title: Hasse D.D.
context: Applied Context
year: 2020-2021
main_image: /images/jamina_van-maele.jpg
bio: >-
  Jamina Van Maele (°1999) 

  In 2017 studeerde ik af van mijn middelbare schoolstudies Sociale en Technische Wetenschappen en begon de zoektocht naar een gepaste studie. Zo besliste ik, zonder enige vooropleiding mij te wagen aan de creatieve opleiding Illustratieve Vormgeving aan Sint Lucas Antwerpen en liet ik me volledig onderdompelen in de wereld van het tekenen. Na drie jaar van hard werk, kilo's papier en liters verf behaalde ik zo het diploma waarmee ik mezelf illustratrice kan noemen. Nog steeds probeer ik mijzelf een weg te banen in de illustratieve wereld en startte daarom in 2020 aan de Master in de Beeldende Kunsten. 
images:
  - /images/jamina_van-maele_boekjes.jpg
  - /images/jamina_van-maele_spread1.jpg
  - /images/jamina_van-maele_spread2.jpg
  - /images/jamina_van-maele_spread3.jpg
  - /images/jamina_van-maele_gif.gif
  - /images/jamina_van-maele_spread4.jpg
  - /images/jamina_van-maele_spread5.jpg
social_links:
  - https://jaminavanmaele.wixsite.com/website
  - https://www.instagram.com/jamina_illustrations/
---
Voor mijn masterproef creëerde ik dit jaar een illustratief verhalend kinderboek genaamd ‘Hasse D.D.’. Ik wist al snel dat ik graag rond een prangend probleem bij kinderen wilde werken en kwam zo terecht op het nog onbekende thema van de negen-jaar fase. Deze is een fase in de ontwikkeling van het kind waarbij er veel angsten en onzekerheden kunnen optreden. Typerend daarbij is dat het kind voelt dat het ouder wordt en zijn fantasie kwijtgeraakt, terwijl hij of zij dat nog niet helemaal wil. 

Vervolgens ben ik mijn zoektocht gestart naar een gepaste schrijver die voor mij een tekst wilde voorzien. Uiteindelijk ben ik terecht gekomen bij voormalig redacteur en auteur van een 15-tal kinderboeken, Els Hoebrechts. Samen zijn we gekomen op het verhaal van een negen-jarig meisje genaamd Hasse die haar fantasie kwijtgeraakt en grote angsten moet overwinnen. Hiermee hopen we het thema meer onder de aandacht te brengen waardoor het beter bespreekbaar wordt voor zowel ouder als kind. 

Doorheen het schrijfproces van Els ben ik tegelijkertijd beginnen illustreren, wat voor een leuk proces zorgde waarbij we wederzijds elkaars werk konden beïnvloeden. En zo ontstond er een boek bestaande uit 29 spreads waarbij er op elke pagina illustraties aanwezig zijn. Deze werden vervaardigd met potlood, ecoline, en kartondruk en achteraf bewerkt via photoshop en indesign. 

Tegen het einde toe liet ik me ook adviseren door een grafische vormgeefster die te tekst passend bij de illustraties wilde helpen zetten. Na een paar proefdrukjes heb ik dan uiteindelijk mijn boek laten printen bij een grafisch bureau, waarna ik het zelf gebonden en gekaft heb.