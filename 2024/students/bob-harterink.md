---
student_name: "Bob Harterink"
project_title: "Door het oog van de maker"
context: Digital Context
year: 2023-2024
main_image: bob-harterink/1rX0hkM8S2Rr_msSg1-ip2qcvQXzJLIHx.jpg
images:
  - bob-harterink/1dZtFD4hgwDqmzKN8KoA75gDBn8XcDeHJ.jpg
  - bob-harterink/1iiuJ2MDiR1Vz2edUNsJwJJYhgdfURN7I.jpg
social_links:
  - "https://picturemod.netlify.app/"
  - "https://www.instagram.com/bobharterink"
---
"Door het oog van de maker" betrekt mensen bij kunst. Wat is een betere manier om dat te doen dan hen zelf aan de slag te laten gaan? Mijn project toont wat ik als student interessant vind, zoals patronen, repetitie en moiré-effecten. Ik wil deze interesse graag overbrengen door anderen zelf te laten experimenteren.

Mijn project draait om drie essentiële punten: interactie, digitalisering en een fysiek eindresultaat. Ik heb een passie voor patronen, repetitie en overlapping, en werk hier al jaren mee. Voor mijn masterproef heb ik deze elementen verder uitgewerkt.

Ten eerste heb ik onderzocht hoe ik mijn patronen wilde weergeven. Uiteindelijk heb ik gekozen voor de Axidraw, een machine die zeer nauwkeurig lijnen op papier kan tekenen. Na veel experimenteren kwam ik tot een bevredigend resultaat.

Vervolgens wilde ik dezelfde ervaring aan de kijker meegeven. Met NodeBox, een softwareprogramma, creëerde ik een tool waarmee je door het uploaden van een foto dezelfde patronen kunt genereren. Deze tool bevat parameters waarmee gebruikers hun unieke werk kunnen maken.

Daarna zette ik alles op een website, zodat iedereen toegang heeft. Gebruikers kunnen hun creaties direct vanaf de website naar de Axidraw sturen en hun werk fysiek laten maken om mee naar huis te nemen.
