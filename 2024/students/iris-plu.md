---
student_name: "Iris Plu"
project_title: "Shadows of Critique: The Burden of Public Objectification"
context: Autonomous Context
year: 2022-2023
main_image: iris-plu.jpg
social_links:
  - "https://pluiris.wixsite.com/iris-plu"
  - "https://www.instagram.com/@iris.plu.art"
---
Shadows of Critique: The Burden of Public Objectification onderzoekt de objectivering van vrouwen in openbare ruimtes. Dit doormiddel van monumentale gipsenbeelden en moderne technologieën, met als doel bewustwording en discussie te stimuleren voor een meer gelijkwaardige samenleving.

Shadows of Critique: The Burden of Public Objectification, onderzoekt hoe vrouwen in openbare ruimtes worden geobjectiveerd. Dit gebeurt doormiddel van monumentale gipsenbeelden in combinatie met moderne technologieën zoals iPads en robotica. Deze mix van traditionele materialen en moderne media doorbreekt niet alleen het statische karakter van gips, maar creëert ook een dialoog tussen heden en verleden. Door het gebruik van gips verankert het werk zich in de beeldhouwtraditie, terwijl de integratie van hedendaagse technologie verwijst naar de moderne samenleving. 

De zorgvuldige afwerking van de sculpturen weerspiegelt een toewijding aan vakmanschap en fungeert als visuele metafoor voor verfijning en finesse. De felrode nagels, een symbool voor vrouwelijkheid en kracht, voegen een herkenbaar element toe aan de werken. Persoonlijke ervaringen en de emoties die deze oproepen, vormen de kern van de sculpturen. Elk werk belicht verschillende vormen van objectivering, met als doel een dialoog op gang te brengen over hoe vrouwen in openbare ruimtes worden behandeld en afgebeeld.
 
Hoewel geworteld in vrouwelijke ervaringen, is het werk niet uitsluitend gericht op een vrouwelijk publiek. Door klassieke en moderne elementen te combineren, wilt het werk bewustwording en discussie stimuleren en bijdragen aan een meer gelijkwaardige samenleving.
