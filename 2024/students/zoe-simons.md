---
student_name: "Zoë Simons"
project_title: "DEAL WITH IT"
context: Applied Context
year: 2022-2023
main_image: zoe-simons.jpg
social_links:
  - "www.zoesimons.com"
  - "https://www.instagram.com/@madebyzoesimons"
---
Veel jongvolwassenen worstelen met het volwassen worden en alle vragen die daarbij komen kijken. Simpel gezien is hier maar één oplossing voor: DEAL WITH IT. Een kaartspel, vol grappige, onverwachte en herkenbare situaties. Het laat jongvolwassenen nadenken over hoe ze situaties kunnen oplossen en bespreken op een luchtige en komische manier.

Dit project is ontstaan vanuit het idee dat jongvolwassenen de overgang naar volwassenheid vaak als beangstigend ervaren. Vandaar, DEAL WITH IT,  een kaartspel vol met grappige, ironische, onverwachte en herkenbare situaties die jongvolwassenen uitdagen om na te denken over hoe ze specifieke situaties kunnen oplossen en bespreken. Op deze manier worden onderwerpen zoals carrière, relaties, financiën en huisvestiging op een luchtige en komische manier aangepakt. Dit maakt het makkelijker om deze onderwerpen bespreekbaar te maken. Elk situatiekaartje verwijst naar specifieke informatie op de website, zodat jongvolwassenen niet alleen kunnen lachen, maar ook toegang hebben tot nuttige en relevante informatie. 

Daarnaast wordt het spel gepromoot door middel van een uitgebreide campagne die zich richt op situaties zoals ze ook in het spel voorkomen. Hierdoor komen jongvolwassenen niet alleen via het spel, maar ook op verschillende locaties in hun omgeving al in contact met het spel en de situaties die erin aan bod komen. DEAL WITH IT, wordt niet alleen gezien als een grappig en interactief spel, het biedt jongvolwassenen ook de kans om onderwerpen die buiten hun comfortzone liggen te bespreken met vrienden. Waardoor de overgang naar volwassenheid een stuk minder beangstigend wordt en buitengewoon tof kan worden.
