---
student_name: "Wout Van Ackere"
project_title: "Stilstaan bij de boom."
context: Autonomous Context
year: 2023-2024
main_image: wout-van-ackere/1NgvP1QQU0R7tHNTM_JnZkOc5MPkULllR.jpg
images:
  - wout-van-ackere/1tu9L1lixQcn_xqTzODvIy0bV1aRazLOf.jpg
  - wout-van-ackere/1zUGRLYewdWz76WVFgotuWemjZL8plSSe.jpg
  - wout-van-ackere/1IoEPJPb7t1szmZIJM7S2M6vYD2HxiX7t.jpeg
  - wout-van-ackere/15LAlKJuX5NfebIKsTJQ_sCHKxHTa3TQQ.jpg
  - wout-van-ackere/1MUVfl6TF5I1UylvSzzfKbaIDddIptzpp.jpg
  - wout-van-ackere/1-NkPVB6NYlF7fP50f864sVs3sKK5EGHd.jpg
social_links:
  - "https://www.instagram.com/@woutvanackere"
---
Mijn werk daagt de kijker uit om stil te staan bij de boom en daarmee verder te kijken dan zijn schoonheid of nut. Dit project is een zoektocht naar verborgen verhalen en vergeten perspectieven waarmee we ons tot een boom verhouden. Dit om hem de eer aan te doen die hij verdient en de toeschouwer uit te dagen te reflecteren over de veelheid van de boom.

Als we de boom treffen en stilstaan bij wat die boom ons te bieden heeft,  denken we vaak eerst aan de esthetische en nuttige elementen van een boom. Tijdens een wandeling  kan een bepaalde boom ons aanspreken omdat ze kleurrijk en mooi is. Om die reden brengt hij ons in vervoering en zorgt hij ervoor dat we er even bij stilstaan. We staan stil bij de schoonheid van de boom, en zetten onze tocht verder. Verder hebben we allemaal ook een besef van de nuttigheid van een boom: ze biedt ons schaduw, brandhout, papier, en neemt de rol op van long van de aardbol. Ze is nuttig voor ons als mens, en moet daarom geplant of beschermd worden.

Ook ik keek lang zo naar de boom, en zag in de boom het ideale model om het schone in de wereld vast te leggen. Wat echter begon als een reis door de beeldende kunst, geïnspireerd door mijn fascinatie voor oude tijdschriften met de boom als model, heeft zich doorheen de tijd ontvouwd als een zoektocht naar verborgen verhalen en vergeten 
perspectieven van de boom, geleid door de inzichten van auteurs als Ton Lemaire en Peter Wohlleben.

Ze leerden mij dat het observeren van bomen verder reikt dan slechts het aanschouwen van hun esthetiek of het verheerlijken van hun nut. Ze kunnen de poort openen naar een wereld van verborgen betekenissen. Het zijn deze ‘vergeten perspectieven’ waar ik bij zal stilstaan, om zo de boom alle eer aan te doen.

