---
student_name: "Fien van Aert"
project_title: "Cryoforms"
context: Applied Context
year: 2023-2024
main_image: fien-van-aert/1yolJvI2lM_SCaJdR52BRLwOohKfAZMYC.jpg
images:
  - fien-van-aert/1DpfTtiLzPLICup3KMCZvVahvcO-JxSd7.jpg
  - fien-van-aert/1bgfIsxy2sgIJ0-LW9mA-w7tDNiYkcEze.jpg
  - fien-van-aert/1Ydxy34x3_qLKswSIa9yQoAYk3GWBYIYo.jpg
  - fien-van-aert/1sSKj1P4jRM9te0mTQdNqilgOuLNIRQPC.jpg
  - fien-van-aert/1vdb6_mmMmUcdgNKEWw9izf7yKNs1Qlq1.jpg
social_links:
  - "https://www.instagram.com/artfiiyo"
---
Cryoforms is een onderzoekend project binnen een eigen wereld gebaseerd op smeltende permafrostlandschappen, verkend via de dieren en objecten die zij bewaart.

Cryoforms ontstond door een fascinatie met goed bewaarde dierenvellen die duizenden jaren bevroren bleven in de permafrost. Door het snelle smelten van de permafrost ten gevolge van de klimaatverandering, komen deze dieren steeds vaker boven. Het project is geëvolueerd tot een onderzoek binnen een eigen wereld gebaseerd op deze landschappen, verkend via de dieren en objecten die zij bewaart. 

In Cryoforms vullen verwondering en tragedie elkaar aan. Het vinden van een eeuwenoud bewaard dier is een bijzondere gebeurtenis. Tegelijk kunnen we niet om het desintegreren van het landschap heen dat zorgde voor de bewaring en het uiteindelijk terug opduiken van dit wezen. Sommige vondsten zijn erg goed bewaard gebleven, andere zijn dan weer half vergaan. Soms is het moeilijk om te bepalen wat het gevonden object ooit geweest moest zijn. De grenzen tussen dier, object en landschap vervagen.

Het project heeft uiteindelijk de vorm aangenomen van een serie van houtskooltekeningen, die getoond worden in een compositie aan de muur. Een deel van de opstelling bestaat uit vreemde objecten, die verwijzen naar een landschap… of is het nu iets dierlijks? Deze vormen uit steen, schors, papier en boetseerwas vormden een inspiratie voor de houtskooltekeningen en vice versa. Een projectie van de vervaagde omgeving waarin het project zich afspeelt vervolledigt het onderzoek.
