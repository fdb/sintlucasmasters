---
student_name: "Kato De Gendt"
project_title: "Zwip, de circuskip"
context: Applied Context
year: 2022-2023
main_image: kato-de-gendt.jpg
social_links:
  - "https://katodegendt.myportfolio.com"
  - "https://www.instagram.com/katodegendt"
---
Stap binnen in de wereld van ‘Zwip, de circuskip’! 
Een inspirerend verhaal dat laat zien dat het cool is om jezelf te zijn, en zo ook anderen de kracht geeft om hetzelfde te doen. Een kleurijk prentenboek over het omarmen van je eigen talenten.


Zwip, de circuskip, is mijn masterproject aan Sint Lucas Antwerpen. Dit boek is tot stand gekomen door de samenwerking met schrijfster Reine De Pelseneer. De boodschap van het verhaal is om iedereen, ongeacht leeftijd, te laten zien dat het helemaal oké is om jezelf te zijn. Iedereen is bijzonder op zijn of haar manier, en door jezelf te omarmen geef je anderen ook de kracht om dat te doen.

In mijn Bachelor Illustratie heb ik me voornamelijk gericht op illustraties voor kinderen. Voor mijn projecten koos ik specifiek deze doelgroep omdat ik na mijn afstuderen graag verder wil als kinderboekillustrator. Als illustrator ben ik iemand die houdt van kleur en kleur ook heel belangrijk vindt. Ik geniet ervan om te experimenteren met verschillende media, en het gegeven dat je altijd kunt blijven evolueren, is een grote drijfveer voor mij. Ik ben altijd op zoek naar nieuwe dingen om uit te testen en te ontdekken. In mijn illustraties keren vrolijke kleuren, dieren en bloemen vaak terug. 

Het heeft mij veel plezier gebracht om de wereld van Zwip te illustreren, en ik hoop dat ik iets van die vreugde aan jou kan overbrengen.
